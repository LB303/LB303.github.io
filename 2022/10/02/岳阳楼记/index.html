<!DOCTYPE html>
<html>
<head>
  <meta charset="utf-8">
  

  
  <title>岳阳楼记 | Class 8</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="庆历四年春，滕子京谪守巴陵郡。越明年，政通人和，百废具兴，乃重修岳阳楼，增其旧制，刻唐贤今人诗赋于其上，属予作文以记之。 予观夫巴陵胜状，在洞庭一湖。衔远山，吞长江，浩浩汤汤，横无际涯，朝晖夕阴，气象万千，此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎？ 若夫淫雨霏霏，连月不开，阴风怒号，浊浪排空，日星隐曜，山岳潜形，商旅不行，樯倾楫摧，薄暮">
<meta property="og:type" content="article">
<meta property="og:title" content="岳阳楼记">
<meta property="og:url" content="http://example.com/2022/10/02/%E5%B2%B3%E9%98%B3%E6%A5%BC%E8%AE%B0/index.html">
<meta property="og:site_name" content="Class 8">
<meta property="og:description" content="庆历四年春，滕子京谪守巴陵郡。越明年，政通人和，百废具兴，乃重修岳阳楼，增其旧制，刻唐贤今人诗赋于其上，属予作文以记之。 予观夫巴陵胜状，在洞庭一湖。衔远山，吞长江，浩浩汤汤，横无际涯，朝晖夕阴，气象万千，此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎？ 若夫淫雨霏霏，连月不开，阴风怒号，浊浪排空，日星隐曜，山岳潜形，商旅不行，樯倾楫摧，薄暮">
<meta property="og:locale" content="zh_CN">
<meta property="article:published_time" content="2022-10-02T08:57:24.000Z">
<meta property="article:modified_time" content="2022-10-02T14:59:56.239Z">
<meta property="article:author" content="阿莫·西林">
<meta name="twitter:card" content="summary">
  
    <link rel="alternate" href="/atom.xml" title="Class 8" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  
<link rel="stylesheet" href="/css/style.css">

<meta name="generator" content="Hexo 5.4.2"></head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">Class 8</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="搜索"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://example.com"></form>
      </div>
    </div>
  </div>
</header>
      <div class="outer">
        <section id="main"><article id="post-岳阳楼记" class="article article-type-post" itemscope itemprop="blogPost">
  <div class="article-meta">
    <a href="/2022/10/02/%E5%B2%B3%E9%98%B3%E6%A5%BC%E8%AE%B0/" class="article-date">
  <time datetime="2022-10-02T08:57:24.000Z" itemprop="datePublished">2022-10-02</time>
</a>
    
  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      岳阳楼记
    </h1>
  

      </header>
    
    <div class="article-entry" itemprop="articleBody">
      
        <br/>
<br/>

<p><font color="black" face="等线" size="4">庆历四年春，滕子京谪守巴陵郡。越明年，政通人和，百废具兴，乃重修岳阳楼，增其旧制，刻唐贤今人诗赋于其上，属予作文以记之。</font></p>
<p><font color="black" face="等线" size="4">予观夫巴陵胜状，在洞庭一湖。衔远山，吞长江，浩浩汤汤，横无际涯，朝晖夕阴，气象万千，此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎？</font></p>
<p><font color="black" face="等线" size="4">若夫淫雨霏霏，连月不开，阴风怒号，浊浪排空，日星隐曜，山岳潜形，商旅不行，樯倾楫摧，薄暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。</font></p>
<p><font color="black" face="等线" size="4">至若春和景明，波澜不惊，上下天光，一碧万顷，沙鸥翔集，锦鳞游泳，岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。</font></p>
<p><font color="black" face="等线" size="4">嗟夫！予尝求古仁人之心，或异二者之为，何哉？不以物喜，不以己悲，居庙堂之高则忧其民，处江湖之远则忧其君。是进亦忧，退亦忧。然则何时而乐耶？其必曰“先天下之忧而忧，后天下之乐而乐”乎！噫！微斯人，吾谁与归？</font></p>
<p><font color="black" face="等线" size="4">时六年九月十五日。</font></p>
<p><font color="gray" face="等线"><em>范仲淹</em></font></p>

      
    </div>
    <footer class="article-footer">
      <a data-url="http://example.com/2022/10/02/%E5%B2%B3%E9%98%B3%E6%A5%BC%E8%AE%B0/" data-id="cl8rhw03y0003a0ur5y9lgeng" class="article-share-link">分享</a>
      
      
    </footer>
  </div>
  
    
<nav id="article-nav">
  
    <a href="/2022/10/02/%E6%B9%96%E5%BF%83%E4%BA%AD%E7%9C%8B%E9%9B%AA/" id="article-nav-newer" class="article-nav-link-wrap">
      <strong class="article-nav-caption">较新的文章</strong>
      <div class="article-nav-title">
        
          湖心亭看雪
        
      </div>
    </a>
  
  
    <a href="/2022/10/02/%E9%86%89%E7%BF%81%E4%BA%AD%E8%AE%B0/" id="article-nav-older" class="article-nav-link-wrap">
      <strong class="article-nav-caption">较旧的文章</strong>
      <div class="article-nav-title">醉翁亭记</div>
    </a>
  
</nav>

  
</article>

</section>
        
          <aside id="sidebar">
  
    

  
    
  <div class="widget-wrap">
    <h3 class="widget-title">标签</h3>
    <div class="widget">
      <ul class="tag-list" itemprop="keywords"><li class="tag-list-item"><a class="tag-list-link" href="/tags/%E6%95%B0%E5%AD%A6%E6%95%99%E5%AD%A6/" rel="tag">数学教学</a></li><li class="tag-list-item"><a class="tag-list-link" href="/tags/%E6%B8%B8%E8%AE%B0/" rel="tag">游记</a></li></ul>
    </div>
  </div>


  
    
  <div class="widget-wrap">
    <h3 class="widget-title">标签云</h3>
    <div class="widget tagcloud">
      <a href="/tags/%E6%95%B0%E5%AD%A6%E6%95%99%E5%AD%A6/" style="font-size: 10px;">数学教学</a> <a href="/tags/%E6%B8%B8%E8%AE%B0/" style="font-size: 10px;">游记</a>
    </div>
  </div>

  
    
  <div class="widget-wrap">
    <h3 class="widget-title">文章</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2022/10/">十月 2022</a></li></ul>
    </div>
  </div>


  
    
  <div class="widget-wrap">
    <h3 class="widget-title">最新文章</h3>
    <div class="widget">
      <ul>
        
          <li>
            <a href="/2022/10/03/%E4%B8%80%E5%85%83%E4%BA%8C%E6%AC%A1%E6%96%B9%E7%A8%8B/">一元二次方程</a>
          </li>
        
          <li>
            <a href="/2022/10/02/%E6%B9%96%E5%BF%83%E4%BA%AD%E7%9C%8B%E9%9B%AA/">湖心亭看雪</a>
          </li>
        
          <li>
            <a href="/2022/10/02/%E5%B2%B3%E9%98%B3%E6%A5%BC%E8%AE%B0/">岳阳楼记</a>
          </li>
        
          <li>
            <a href="/2022/10/02/%E9%86%89%E7%BF%81%E4%BA%AD%E8%AE%B0/">醉翁亭记</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2022 阿莫·西林<br>
      使用模板 <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  
<link rel="stylesheet" href="/fancybox/jquery.fancybox.css">

  
<script src="/fancybox/jquery.fancybox.pack.js"></script>




<script src="/js/script.js"></script>




  </div>
</body>
</html>